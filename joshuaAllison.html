<!DOCTYPE html>
<html lang="en" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1.0">
    <title></title>
    <link href='https://fonts.googleapis.com/css?family=Staatliches' rel='stylesheet'>
    <link href='https://fonts.googleapis.com/css?family=Montserrat' rel='stylesheet'>
    <link href="kreator.css" rel="stylesheet">
    <script src="https://ajax.googleapis.com/ajax/libs/jquery/3.6.3/jquery.min.js"></script>
    <link href='https://fonts.googleapis.com/css?family=Gloria Hallelujah' rel='stylesheet'>
  </head>
  <body>
    <div class="first-page">
      <div class="background">
        <a href="index.html"><h1>Kreatörarkivet</h1></a>
      </div>

      <div class="background2">
        <h3>Intervjuer med kreativa människor som delar med sig av egna tankar
          och erfarenheter</h3>
      </div>

      <div class="">
        <div class="intervjuStart">
          <img src="pic/joshFront.jpeg" alt="">

          <div class="preText">
            <h1>Joshua ”Josh” Allison</h1>
            <p>För snart tre år sedan flyttade amerikanen Josh Allison från Kalifornien till Umeå. Planen var att läsa livsvetenskap på Umeå Universitet och testa att leva i ett snötäckt klimat. Så småningom hoppade han av studierna och idag lägger han all sin tid på fotografi och det egna klädmärket Northstock. Det är analoga kameror och vintage-mode som intresserar Josh. På Instagram ger han en avslappnad och prestigelös bild av sig själv. Precis samma känsla fick jag när vi hördes per telefon den här måndagseftermiddagen i februari. Intervjun gjordes på engelska och är översatt till svenska.
            </p>
          </div>

        </div>

        <div class="followLinks">
          <p>Josh på Instagram: @josh.ns | Nortstock på Instagram: @northstockse </p>
        </div>
        <br>





      <div class="intervjuMid">

        <h3>Hur skulle du beskriva dig själv?</h3>
        <p>
        Jag är en lugn och relativt mogen kille. Uppskattar att umgås med personer som är kreativa och avslappnade. I övrigt är jag inte särskilt intresserad av människor. Jag har min vänner och det räcker för mig. De stora nöjena i mitt liv är mode och konst. Det är genom dem jag har förmågan och lusten att uttrycka mig och vara kreativ. Integritet är annars något jag värderar högt och sociala medier ser jag egentligen som en distraktion. Likväl är det ett bra verktyg i det jag gör.
        </p>

        <br>

        <h3>Vart kommer du från och varför valde du att flytta till Sverige?</h3>
        <p>
        Jag är född i Kalifornien. Att jag flyttade till Sverige för snart tre år sedan beror på det svenska skolsystemet och klimatet här. Det är billigare att gå på universitetet i Sverige, jämfört med USA. Mina föräldrar har sparat sedan jag var liten för att jag ska ha möjlighet att utbilda mig. Här kunde jag både gå på universitetet och ha pengar över till annat. En annan aspekt som lockade var snön. Det var när jag spelade actionspelet Skyrim och såg det snötäckta landskapet som jag grundade ett intresse för Skandinavien. Jag hamnade tillslut i Umeå och trivs väldigt bra. Efter ett tag på universitetet hoppade jag av studierna på grund av bristande intresse. Idag lägger jag istället min tid på mitt företag, fotografi och vänner. Jag har som sagt valt att bo kvar i Umeå.
        </p>

        <br>
        <img src="pic/joshBild1.png" alt="">
        <br>

        <h3>Vad gör du när du inte fotograferar?</h3>
        <p>
          Jag har inga riktiga intressen utanför foto och mode. Har aldrig varit speciellt intresserad av något sport eller fysisk aktivitet. Kan uppskatta naturen och tar gärna promenader här i Umeå men mer än så är det inte. Många av mina vänner har liknande intressen så det blir ofta att vi tar bilder eller diskuterar konst tillsammans.
        </p>

        <br>

        <h3>Hur startade intresset för fotografi?</h3>
        <p>
        Från början var jag mest intresserad av mode. Jag fotograferade kläder till mitt klädmärke Northstock och det var även anledningen till att jag köpte en kamera från början. Sen kom en natt i Umeå då jag inte kunde sova. Runt tre på natten gick jag ut i mörkret och började ta bilder. Det var en väldigt spontan händelse och efter det fick jag upp ett intresse och lärde mig mer om fotografering.
        </p>

        <br>
        <img src="pic/joshBild2.png" alt="">
        <br>


        <h3>Finns det någon fotograf eller person som har inspirerat dig?</h3>
        <p>
        Willem Verbeeck har varit en stor inspirationskälla och lärt mig mycket. Han gör videos på Youtube med fokus på analog fotografering. I övrigt hittar jag mycket via internet och sociala medier vilket skapar idéer och utbildar.
        </p>

        <br>

        <div class="followLinks">
          <p>Josh på Instagram: @josh.ns | Nortstock på Instagram: @northstockse </p>
        </div>

        <br>

        <h3>Vilket budskap vill du förmedla med dina bilder?</h3>
        <p>
        Jag har ingen vision om att sprida någon speciell känsla eller ett uttänkt budskap. Självklart är det kul när något associerar en av mina bilder med ett av sina minnen och att det kan främja tankar och känslor. Just nu lägger jag fokus vid att skapa symmetri i bilderna och sen vad produkten blir är inget jag vill kontrollera.
        </p>

        <br>

        <h3>Vad tycker du gör en bra bild?</h3>
        <p>
        Bra fotografier skapar känslor. Jag gillar gamla kläder, analoga kameror och antika föremål. En kompis till mig fick upp minnen från sin barndom när han såg en bild jag tagit av en termos. Det spelar ingen roll vilka känslor som bilden framkallar utan mer att kunna beröra någon på något sätt.
        </p>

        <h3>Vilka tips har du till någon som vill börja fotografera?</h3>
        <p>
        Börja ta bilder och sluta övertänka saken. Det finns massvis med tips på internet om hur du tar bra bilder. Jag har själv använt mig av Youtube mycket. Samtidigt spelar det ingen roll hur mycket du vet om du aldrig kommer igång. Att gå ut och knäppa lite bilder är mitt främsta tips och en nödvändig början. Mycket handlar om att testa och vara kreativ.
        </p>

        <br>
        <img src="pic/joshBild3.png" alt="">
        <br>

        <h3>Vad gillar du med att fotografera med en analog (35mm) kamera?</h3>
        <p>
        Det är känslan hos de analoga bilderna som jag dras till. I princip alla bilder jag tar är med analog kamera och mobilkameran används endast i nödfall. Kan nästan bli lite ledsen av att se bilder tagna med digitalkamera. Analoga bilder känns mer mänskliga och varma. Kanske spelar även min förkärlek för det "dåtida" en roll.
        </p>

        <br>

        <h3>Du har precis släppt boken "The Creatives", vad handlar den om?</h3>
        <p>
        Det är en bok där du som läsare får följa ett antal kreativa personligheter i Umeå och deras vardag. I projektet har jag följt de här personerna och fördjupat mig i deras arbete. Alla i boken är otroligt inspirerande och jag är enormt tacksam över att ha fått kontakt med så intressanta människor. Det har varit ett roligt projekt och jag hoppas på att kunna göra liknande saker i framtiden.
        </p>

        <br>
        <img src="pic/joshBild4.png" alt="">
        <br>

        <h3>När startade du företaget Northstock och hur uppkom idén?</h3>
        <p>
        Jag har varit intresserad av mode länge. Har en speciell hängivelse för lite tjockare tyger som kläderna bestod av under 90-talet. Min dåvarande flickvän visade mig små klädföretag som startade och marknadsförde sig via Instagram. Det var genom henne jag fick idén om att starta ett eget klädmärke. I början fanns vissa tvivel och jag funderade bland annat över miljökonsekvensen av att starta en produktion av kläder och den konsumtionshets som råder. Jag och en kompis startade Northstock 2019 och började istället sälja så kallade "upcyclade" kläder. Idag driver jag företaget på egen hand och tycker fortsatt att det är väldigt kul.
        </p>

        <br>
        <img src="pic/joshBild5.png" alt="">
        <br>

        <div class="followLinks">
          <p>Josh på Instagram: @josh.ns | Nortstock på Instagram: @northstockse </p>
        </div>

        <br>

        <h3>Vad innebär det att kläderna är "upcyclade"?</h3>
        <p>
        Det innebär att vi köper begagnade kläder som görs om och får vår logga tryckt på tyget. Ett plagg som sedan länge gått ur tiden får nytt liv och blir attraktivt på marknaden igen.  Det är synd att det finns kläder som ingen använder och det här är ett väldigt bra sätt att producera mode på ett hållbart sätt. I ärlighetens namn var inte målet att starta ett hållbart företag. Jag är i första hand intresserad av mode och att vara kreativ. Samtidigt värderar jag naturen högt och är väldigt glad över att kunna göra något gott för framtiden och världen.
        </p>

        <br>

        <h3>Du har många kreativa projekt och idéer. Vad motiverar dig att hålla igång?</h3>
        <p>
        Det är både passion och rädsla som driver mig. Har sett flera motiverande talare och läst böcker som varit till hjälp. Samtidigt finns en inre rädsla för tiden och att inte göra det jag vill i livet. Trivs väldigt bra med att driva eget och den trivseln motiverar mig.
        </p>

        <br>

        <h3>Vad är du mest stolt över?</h3>
        <p>
        Jag är mest stolt över de vänner jag lärt känna här i Umeå. De är väldigt intressanta, kompetenta och schyssta personer som jag aldrig skulle vilja vara utan.
        </p>

        <br>
        <img src="pic/joshBild6.png" alt="">
        <br>

      </div>


      </div>


    </div>



  <script src="dalen.js"></script>
  </body>
</html>
